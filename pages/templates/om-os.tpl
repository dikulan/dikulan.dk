---
parent: simple
title: Om os
pagetitle: Om DIKULAN
---

<p><em>DIKULAN: The Challenge</em> er et arrangement, hvor primært
studerende på DIKU (Datalogisk Institut på Københavns Universitet)
mødes i en weekend af gangen, for at spille computerspil med (og mod)
hinanden. Det startede op i slutningen af 2008 som en genoplivning af
det førtidige <em>The Challenge</em>, og det er siden da forsøgt at holde
arrangementet cirka to gange årligt - om foråret og om efteråret.</p>

<p>Der arrangeres fra gruppen en til flere store turneringer, hvor der
gives præmier til de bedste af de bedste - og finalerne vises tilmed
også på projektor, så de resterende deltagere kan overvåge (og aflure)
præcis hvordan og hvorfor, finalisterne kom så langt. Derudover er der
altid mulighed for, at deltagerne selv kan arrangere deres egne events
og turneringer, såfremt tiden tillader det.</p>

<p>Modsat lignende arrangementer - oftest kendt som LAN-parties - er der
med tiden blevet tilført diverse tiltag i form af konsol- og
film-hjørne. Desuden er visionen også, at der ikke kun skal appeleres
til 'hardcore gamere', men at alle deltagere skal have det sjovt med
(og mod) hinanden. Den primære pointe er at folk skal hygge sig, i
selskab med hinanden og computerspil.</p>
